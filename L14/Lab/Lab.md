# Zadanie: Portfolio (10 punktów)

Twoim ostatnim zadaniem będzie stworzenie własnej strony domowej/portfolio. W tym celu skorzystasz z [Vite](https://vite.dev/) do utworzenia projektu, a pozostałe technologie wybierzesz samodzielnie.

Musisz wybrać jeden z dwóch frameworków omówionych na wykładzie (**Svelte** lub **React**) oraz jedno z poznanych rozwiązań stylowania: **CSS Modules**, **SCSS Modules**, **Emotion**, **Tailwind** lub **daisyUI**.

Zawartość strony nie będzie podstawą oceny – jeśli nie chcesz podawać prawdziwych danych, możesz użyć generatorów tekstu (np. Lorem Ipsum) oraz darmowych obrazków z sieci, np. z [Pexels](https://www.pexels.com/pl-pl/).

Inspirację możesz czerpać z internetu. Strony takie jak [Dribbble](https://dribbble.com/) czy [Pinterest](https://www.pinterest.com/) są pełne inspirujących projektów graficznych. The Odin Project oferuje dwa zadania związane z tworzeniem portfolio ([pierwsze](https://www.theodinproject.com/lessons/node-path-getting-hired-building-your-personal-website) i [drugie](https://www.theodinproject.com/lessons/node-path-advanced-html-and-css-personal-portfolio)). Możesz też zainspirować się portfolio innych programistów.

Projekt nie musi być perfekcyjny (to nie jest kurs projektowania graficznego) i może odwzorowywać istniejący wygląd. Portfolio nie musi też zawierać animacji. Najważniejsze, by było **schludne i czytelne**.

---

## Wymagania

1. Projekt musi być stworzony za pomocą [Vite](https://vite.dev/)
1. Strona musi korzystać z **czystego HTML/JS**, **Reacta** lub **Svelte**
1. Strona musi używać jednego z następujących rozwiązań do stylowania: **CSS Modules**, **SCSS Modules**, **Emotion**, **Tailwind** lub **daisyUI**
1. Projekt musi być podzielony na komponenty w sposób wspierający późniejsze utrzymanie
1. Strona musi zawierać **co najmniej trzy sekcje**:
   - „O mnie”
   - „Moje projekty”
   - „Kontakt”
1. Nie omawialiśmy na wykładzie rozwiązań routingu – cała zawartość powinna więc znajdować się na **pojedynczej stronie**
   1. Możesz użyć narzędzia do routingu, ale nie będzie ono dodatkowo punktowane i wymaga samodzielnego rozeznania
1. Strona musi być **w pełni responsywna** – tzn. wyglądać dobrze na co najmniej trzech typach urządzeń: **telefonie, tablecie i komputerze**
